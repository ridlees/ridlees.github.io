[{"content":"První řádky tohoto zápisu píšu v tramvaji číslo 10. Je v něčem strašně zvláštní pracovat v tramvaji, ale zároveň i to je vlak. Tenhle měsíc jsem dvakrát jel vlakem - do České Třebové a pak samozřejmě zpátky. Bylo to mé první zastavení v Pardubickém kraji, už mi zbývá přespat jen v Libereckém, Zlínském (v kterém jsem nikdy nebyl) a v Olomouckém.\nPrvní programovací jednohubka byla jednoduché využití Google TTS (text to speech) pro můj Kramerius stahovač. V malém skriptu TTS (který přijímá právě jeden systémový argument - odkaz na soubor v txt) se ukrývá jednoduchý kód, a vychází z něj né úplně nejpříjemnější audio kniha. Původně jsem to dělal pro online hackathon (napsat ten skript bylo na 5 minut), kdy jsem chtěl udělat celou službu - dej odkaz knihy, dostaň audionahrávku, což je třeba zajímavé pro pohádky a nevidomé. Ale nevymyslel jsem jak udělat UI, v kterém se nevidomý vyzná, takže jsem to dal k ledu.\nDruhá programovaná věc je další scrapper nájemních dat. Již je získávám ze 3 zdrojů (do budoucna chci pokrýt, co nejvíce to půjde). Bude se to zobrazovat v tom UI napsáném v Streamlit, ale ještě jsem pro to neudělal chlívečky. To UI budu muset trochu překopat, protože načítání hlavní databáze je pomalé (2 vteřiny), tak to trochu upravím, aby to bylo lehčí. Kdy na to najdu čas, ještě nevím.\nRozepsal jsem jednoduchý UI nad one-way (jednosměrným) SMS senderem od Twilia (chtěl bych nějakého jejich konkurenta, pro jednoho jsem pracoval, ale nemají tak dobrý pricing a já nejsem nejbohatší čávo v téhle tramvaji). Je to jednoduchý input, kam dáte zprávu a ono to pošle předem definovanému listu (odsuď to už nepíšu v tramvaji) příjemců. (Tuto pasáž píši v Tečce) UI se zdá, že funguje, ještě musím otestovat Twilio a obalit to keycloackem.\nČtu Own this! O družstevnictví a odborech, do toho se mi míchají texty 37signals, přemýšlím tak o platformách sdružující malé podniky a pro ně poskytování software, ale i o družstvech v péči (družstevní psychoterapeutství??), což jsou všechno způsoby jak udržet peníze v lokální komunitě. Vzpomínám na takový ten obrázek na Facebooku, kde byla vývěsní cedule, co říkala, že nákupem zde přispíváte malé holčičce na kroužky. (Na pozadí v Tečce hraje španělský politický rap, ale nedokážu poznat jaký.) Jedna z mých diplomek se věnuje kutilství, což je produkce pro svou konzumaci. Ještě nevím jak to popíšu (bojím se, že budu hodně koukat prismatem DIY (Do it yourself), kdežto já potřebuju zkoumat DIT (do it together). Nedokážu říci moc o ekonomice, ale můžu říci to, že bych byl rád, kdyby byla víc lokální (Zrovna přišla pizza, co si tu nějací anglicky mluvící lidé objednali).\nV příštím měsíci to vypadá, že se nerdsnipnu tiskárnou na účtenky, co mi bude tisknout úkoly z mého údolíčku - Idea vypůjčena odsud. Přemýšlím, kde bude databáze pro hostování těchto úkolů, kdysi jsem hodně používal trello, ale nechci za něj platit. Možná si pro to udělám GitHub repo a využiji jejich kanban, možná najdu nějakou kanban knihovnu a napíšu si jednoduchý web\u0026hellip; A pak jen narvání všech úkolů ze všech míst do tohoto systému.\nByl jsem právě jednou v kině a na jednom živém nahrávání podcastu (bylo strašně dlouhý). V kině mé zraky viděly Žít svůj život v Ponrepu. 11. kapitola byla velmi zajímavá, ale celý snímek se mi tuze líbil. Podcast mě donutil přemýšlet nad kánonem svoji popkultury. Rozhodně by tam byl film Gladiátor, který jsem jako malý viděl furt dokola. Nebo Wasabi či Drž hubu (oboje z Francie). Filmy s Belmondem mi přijdou víc artové, i když nejsou. Ale mám je rád.\nPro politiky je přinejmenším snazší říct: „Pojďme se bavit o algoritmech,“ než přiznat: „Lidé nemají žádnou budoucnost.“ To první umožňuje strašit a regulovat, to druhé by vyžadovalo spravedlivou transformaci k udržitelnějšímu a žitelnějšímu systému na strukturální úrovni. \u0026ndash; Marie Heřmanová.\n","date":"2025-09-30T00:00:00Z","permalink":"https://ridlees.github.io/p/z%C3%A1%C5%99%C3%AD-2025/","title":"Září 2025"},{"content":"Dracula flows je fenomenální video. Jednoho večera (2025:09:08) jsme se rozhodli udělat českou verzi.\nZAZA TAK DOBRÁ, ŽE NAROVNALA ŠIKMÝ KOSTEL\nHOŘÍ MÁ PANENKO\nKOSTNÍ POZŮSTATKY SOUDNÍ ZNALEC NEDOKÁZAL IDENTIFIKOVAT\nKLEPU NA DVEŘE JAK SVĚDCI JEHOVOVI\nSVĚDÍ MNĚ TAM DOLE\nZAZA TAK DOBRÁ ŽE LIBUŠUJU TUHLE ČUBKU - VIDIM JAK SE TO HVĚZD DOTÝKÁ\nPÍCHÁM JI JAKO MISTRU HANUŠOVI OČI\nBRKO TAK VELKÝ ŽE SEM SI HO SPLETL S ORLOJEM V BRNĚ\nTAHLE ČEZETA POŠLE JEHOVISTU DO PEKLA\nJAK BYCH MOHL BEJT HOMOFOB - MOJE ČUBKA VOLÍ STAN\nMUSEL JSEM JIM TO UDĚLAT, SOUDKYNĚ BARBARO\nZaza tak dobrá že mluvím jak Stanislav Lukeš\nPO MATRU SE POHYBUJU JAK GOLEM Z ŽIDOVSKÉHO MĚSTA\nMatro mě nutí se klepat jak vemola bez alobalu\nTŘI ROKY NATVRDO ZA NAPADENÍ PŘEMKA FOREJTA VYSTŘELIL JSEM HO Z TRENEK\nFELÁCI MI ŘIKAJ ARON GUNSBERGER JAK SE FURT SNAŽÍM VŠECHNY VOJEBAT\nKOUŘÍM HOVNO CO ZNIČILO MYŠPULINA. KOUCOUŘI BOHUŽEL NIC NEVYDRŽÍ\nHOLKÁM Z FSV DĚLÁM NA PROSTĚRADLECH SLEPÉ SKRVNY TO JE ZA STRNADA\nJAK VLEZU DO SKLEPA KRYSY UŽ JSOU TADY\nBúčo mě namastilo jak venušin pahorek\nJSEM NEBEZPEČNEJ TERORISTA MAM DOMA KYTKU A V ZAHRADĚ DVĚ\nkunda tvoji holky smrdi jak lostickej zazrak\nMRDAL SEM DĚVKU DOKUD JEJÍ KUNDA NEZAČALA VYPADAT JAK TRDELNÍK\nSKÉRO TVRDÝ JAK KOŘEN A JÁ SE MUSEL POCHCAT ABYCH PŘEŽIL\nŘÍKEJ MI HAVEL JAK ZABÍJÍM SLOVÁKY V AUTECH\nKEBAB Z HRADČANSKÝ A PREROLOVANEJ JOINT Z OMV MĚ DONUTILY KE ZBRKLÝM POHYBŮM ZA VOLANTEM\nŘÍKEJ MI IP PAVLOVA JAK SLINTÁM NAD TOU KUNDOU\nKDO JSOU KURVA VŮBEC OBROZENCI PLENOU JSEM SI TEDA NOS NEVYČISTIL\nODVEDTĚ TUTO ŠTABAJZNU, JE STAVĚNÁ JAKO BARTOŠOVA HARMONIKA\nKDYBYCH BYL HEREC A KONDOM, TAK JSEM IVAN TROJAN XL\nKONVIČKA MĚL PRAVDU! ROMKY ŠUKAJ NEJLÍP\nZABALIL JSEM SI JOINTA DO SVITKŮ Z RUDOLFOVY SBIRKY. UŽ CEJTÍM JAK SE MI MANDLE MĚNÍ VE ZLATO\nSÁM JSEM TAK TROCHU ASTRONOM BEJBY PRASKNUL MI MOČÁK\nMLUVÍM PLYNNĚ VOYNICHOVÝM RUKOPISEM. JSME OPRAVDU BLÍŽE NEŽ BY SIS MYSLELA\nHRAJU SI S JEJÍMI DVORCI JAKO MENDEL S HRÁŠKEM. TAKY NĚCO ROSTE\nČÍČA OD HOLKY ZE STAČILO TAK DOBRÁ, ŽE MI ZPŮSOBILA TŘI ZLOMENÉ KRČNÍ OBRATLE\nJDU S HLAVOU VZTYČENOU\nTWINK Z MLADÉHO ANO MÁ PO SSRI A VODŇANSKÉM KUŘETI PROBLÉMY S EJAKULACÍ\nUŽ PROSIMTĚ BUREŠ?\n","date":"2025-09-08T00:00:00Z","permalink":"https://ridlees.github.io/p/jozin-z-bazin-flow/","title":"Jozin z bazin flow"},{"content":"Alternativní komputace Klimatická krize nám překresluje všechny mapy současného poznání. Ve světe, kde se mění klima, se mění i naše chápání přírody (které od novověku oddělujeme od kultury), mění se naše zobrazování nás i našeho okolí. Haraway v Staying with trouble navrhuje, abychom se inspirovali v kompostování, jakožto intelektuální technice. Spřádá Ariadninu nit SF, která nás provede bludištěm krize, s níž se musíme naučit žít.\nLikavčan v Úvodu do komparativní planetologie přebírá Kittlerovu myšlenku, že jsme nástroj komputace (kdybychom tuto představu více rozehráli, tak můžeme spekulovat o tom, že jsme byli vytvořeni pro potřebu kognitivních schopností vyššího řádu [nižší řád postupně převádíme na nástroje, externalizujeme jej]). Spojíme-li tyto dvě pozice, pak můžeme začít přemýšlet nad komputací v dobách krize - či chceme-li - Computing with the trouble.\nJak počítat potíže? Současný model stojící na Moorově zákoně, kdy se stále zvyšuje výkon, by mohl být napadnut. Je nesen totiž myšlenkou, že je možné neustále zdokonalovat technologii - koláč se prostě zvětšuje. Tomáš Sedláček toto pojmenovává možností, kde je růst nekonečný. Ve vizuální kultuře představ o technologiích budoucnosti můžeme vidět jakousi dichotomii - na jedné straně je cyberpunk s korporátními strukturami dominujícími urbanistickým betonovým krychlím v nichž se choulí stále chudší lidé. Na druhé straně je pak solarpunk, což je zelená imaginace, v níž rostliny obrůstají solární panely. V jednom obraze pro přírodu není místo, v druhém je svět s ní propojený.\nPrávě druhá představa nás může spojit s Haraway a kompostem. Apple, který se loni stal největším prodejcem telefonů na světě prodává ročně 234,6 milionu kusů. Odhadovaná doba používání iPhone je kolem 3.2 roku. V roce 2022 se produkovalo 62 million tun takzvaného e-waste. To jsou všechny ty staré iPhony, staré počítače, laptopy, mikrovlnky. E-waste poškozuje prostředí hlavně kvůli olovu, což dopadá více na děti a těhotné. Kola ekonomického systému volají po neustálém konzumu - telefony se musí vyměňovat, počítače taktéž. Nároky na komputaci rostou.\nVýpočetní technika je v podobné situaci jako průmyslové zemědělství. Ždímání zdrojů sice přináší „džus“, ale zároveň ničí šlupku. Nicméně, v zemědělství je možná inspirace. Kolektiv lidí kolem permacomputingu hledá cesty, jak dělat informatiku udržitelně. To po nás žádá přemýšlet celý kyberprostor. Musíme kompostovat naše procesy. Jedním z principů, který můžeme využit v našich životech, je Hope for the Best, Prepare for the Worst. V tomto duchu se následovnici permacomputingu připravují na limity plenaterity. Jejich planetologie není „tak defétistická“ jako Likavčan, který nám rádi si představit, že lid už dosáhl maxima. Druhá důležitá představa bojuje s e-wastem. Říkají: „Care for All Hardware — Especially the Chips“, tedy vystoupení ze závodu o nejnovější stroj, ale práce s materiály vyrvanými z nitra Země. Takovým projektem může být třeba compost.party, což je starý android telefon, který je poháněný solárním panelem a běží na něm klasický linuxový server. Může tak hostovat webové stránky, spouštět kód. Jasně, nenahradí pořádný server. Ale je to způsob, jak dát procesoru druhý [někdy i třetí] život. Podobně funguje třeba i far computer. Pro lidi se starším telefonem je zde projekt POSTMARKETOS, což je operační systém snažící se prodloužit životnost starých telefonů. Oba tyto principy dělají z e-waste něco, co ještě nemusíme vyhodit - jsou to kutilské projekty, které nám mohou například připomínat zavolat babičce k narozeninám, hlídat spam, či pro pár našich přátel udržovat společnou komunikaci. K tomu poslednímu se hodí představy Run your own social, které zmiňují otevřenou síť Mastodon, ale i jiné připojení na ActivityPub. Jasně, asi z telefonu neuděláme úplně sociální síť pro celou univerzitu, ale snad vidíte onen záblesk nadšení se ponořit do tohoto světa?\nNež se úplně vypořádáme s hardwarem, tak je třeba vznést další pozici. Nat Begg píše na svém blogu (doporučuji číst) o tom, jak „můžeme opravit naší fascinaci zbožním fetišismem“. Právě v odmítnutí fascinací „moderním“ (Jak píše Latour v stejnojmenné knize, stejně jsme nikdy nebyli moderní) designem a dávání životu opravě můžeme překreslovat jakou roli má zboží v našich životech.\nPodívejme se na internet samotný. Propojení proměnilo podstatu našich životů. Je však nutné být neustále připojený? Tuto otázku si položili v LOW←TECH MAGAZINE, který běží na starém laptopu připojeném na solární panel kdesi v Barceloně. Tím, že stránka funguje jen na baterce a solárním panelu, tak může být offline. Aby často nebyla, stránka zobrazuje předpověď počasí a stav baterky a chytře optimalizuje svojí velikost. Když už mluvíme o velikosti, je třeba zajímavé, že kdybychom změnšili velké množství webových stránek na 14 kB (kolik dat to bylo ještě před 40 lety!), tak bychom mohli mít nejenom ekologičtější, ale i responzivnější a stabilnější internet (protože webové stránky vždy nejprve natáhnou obsah prvních 14 kB a pak až zbytek [jedná se o obsah prvních TCP packetů]). Projekt Solarprotocolu je umělecko-technologický projekt předělávajíce paradigma internetu na udržitelnější bázi. V této představě by celá síť byla poháněna hlavně solárními panely (takže by například internet měl otevírací hodiny - některé servery by prostě nemusely být dostupné). Zdá se to radikální - ale možná býti pomalý je to, co nás zachrání od problémů rychlé doby.\nKutilství je pro mě klíčové pro počítaní s potížemi. Jsou to právě kutilové, kteří zkoušejí nástroje malých škál, jsou to kutilové, co hostují obsah, jsou to kutilové, s nimiž můžeme objevovat alternativy k mainstreamu. Tím nechci říci, že z velkých korporátů nemůže přijít udržitelná technologie. Spíš že změna přístupu blíž ke kompostování je právě v hlavách těch, co si hrají. Co tvoří pro svou potřebu. A co toto sdílí. Ale o tom více v mé diplomce.\n","date":"2025-09-05T00:00:00Z","permalink":"https://ridlees.github.io/p/alternativn%C3%AD-komputace/","title":"Alternativní komputace"},{"content":"První zápis mého deníku - mělo to přijít mnohem dřívěji.\nNapsal jsem downloader z Krameria. Původně to začalo jako jednovečerní projekt, kdy jsem prokrastinoval od psaní seminárky, co měla kritizovat moji bakalářku (do čehož jsem se nemohl donutit strašně dlouho, mívám silný strach, že nepíšu smysluplné věci, což tam zdůrazňuji). První verze byla playwright skript, co klikal na tlačítko. Až den potom mě napadlo kouknout se do network tabu a vidět na jakej endpoint je request. Pak jen zjištění, že to nemá origin (či jak se to jmenuje, že to prostě můžu volat odkudkoliv a máme to). Moje selhání v projektu pro Akademii věd se projevilo tím, že jsem měl napsaný kód, co mi vrací PID stránek (ID identifikátory) pro ROOT PID (identifikátor publikace). Takže jsem to jen spojil dohromady. Funguje to docela v pohodě, tak v klidu stahujme. Třeba z toho vznikne zajímavá datařina. Já bych chtěl udělat databázi kuchařek první republiky a mapovat jak se chápalo jídlo, zatím vím, že sekaná se jedla spíše se zelím. S jejich doporučeními na jednotlivé dny, s cenami (porovnat ceny dnes a tehdy).\nPro INN jsem opravil můj scrapper S-realit, o němž stále nemám jistotu, že plně funguje. Trochu mám strach, že nesbírá všechny data (kdyby mi někdo chtěl udělat code review, ocením). Každopádně, Vojta mi ukázal Streamlit, jehož jsem se stal milovníkem. Tak jsem v tom napsal malou appku v čistým Pythonu, co ty data jednoduše zobrazuje (protože nutit lidi z INNu ať si furt stahují csv, to analyzují v Excelu\u0026hellip; nesmysl). 65 LOC a máte docela přehledné UI. Jediné, čeho se bojím je škálování, protože při každém kliku se celá obrazovka refreshuje, což znamená, že se spustí celý kód znova. Dá se s tím bojovat cachováním, ale už teď tam narážím na problémy, které musím vyřešit při nasazení na real železe. (Edit: Přidal jsem i view mapy nad dalším datovým zdrojem).\nByl jsem na dvou filmech. Na Supermanovi mě nejvíce potěšila písnička, jinak film nebyl úplně tragický (I když Markéta nesouhlasila), ale bylo tam spoustu pokusů o vtip, co už mi jiskru v očích neudělají. Škoda. Druhý byl Bláznivá střela, a to jsem se chechtal jak hejkal. Parodie jsou velká část mého dospívání a zde se potkalo to dobré s tím špatným v takovém mixu, že výsledný beton udrží celý film. Jen skutečnost, že to je parodie na Kingsmen mě bavila ještě den potom.\nIf we think about technology as an existential task, it cannot be assessed within any simple moralism. The concept of existential technologies that this essay proposes would operate across vast temporal scales and elude familiar ethical categories. Rather than moving us toward a better world in any straightforward sense, they would generate alienating or turbulent changes at the limits of our comprehension. With its sustained interest in evolutionary theory and long-term prognostication and its clear-eyed understanding of agency and control sharpened by the brutal twentieth-century history of Eastern Europe, Summa Technologiae becomes a compelling lens for thinking through this idea\n\u0026mdash; Existential Technologies by Bogna Konior with Noviki Studio, DOI 10.1162/ANTI.5CZV\nNašel jsem starou vizualizaci, co jsem neklikal v flourish, která mapuje jak se vyvíjela místa na táborské radnici. To byly časy, kdy jsem přemýšlel jak vizualizovat politická data a cpal to do každého předmětu, jak mi to chybí!\nPoslední programovací projekt byl nástin emailového kurzu, což je jednoduchý skript, co posílá v pravidelných vlnách emaily s definovanými kroky (jeden týden pošle 1., druhý týden pošle 2.) V budoucnu udělám kurz o něčem z mých studií, zadarmo, samozřejmě. Zatím přemýšlím nad úvodem do republikanismu či něčem z nových medií (například malý kurz o mediální archeologii).\n","date":"2025-08-31T00:00:00Z","permalink":"https://ridlees.github.io/p/srpen-2025/","title":"Srpen 2025"}]